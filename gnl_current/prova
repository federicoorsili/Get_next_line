L’Aeronautica Nigeriana (NAF), da tempo impegnata in una fase di riorganizzazione imposta da ragioni finanziarie, dalle operazioni anti-insurrezionali contro il movimento jihadista Boko Haram e dalla necessità di controllare gli ampi spazi marittimi del Golfo di Guinea, ha posto in vendita 20 caccia MiG-21 con 15 motori nuovi e un inventario completo di pezzi di ricambio.

Il lotto di
 velivoli e accessori, acquistabile solo in blocco, include 5 Mig 21 MF monoposto con un carico di ore di volo compreso tra 250 e 469; quattro MiG-21 UM biposto con 199/547 ore di volo per cellula e 11 MiG-21 BIS monoposto con appena 43/165 ore di volo ognuno.

Velivoli quasi nuovi in termini di impiego e ore di volo ma che rappresentano quanto resta dei lotti acquisiti dall’URSS nel 1975 (25 MiG-21MF e 6 MiG-21UM dall’URSS nel 1975 di cui quasi la metà perduti in incidenti in appena 10 anni) e a metà degli anni ’80 (13 MiG-21 BIS e 2 MiG-21UM).